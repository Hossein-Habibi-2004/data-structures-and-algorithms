# مفاهیم اولیه

## مسیر
در نظریه گراف، یک **مسیر** (به انگلیسی: *Path*) در گراف، دنباله‌ای از رأس‌ها است، به طوری که از هر رأس به رأس دیگر در این دنباله یالی وجود داشته‌باشد. به عبارت دیگر مسیر، گشتی یا دوری بین رأس‌های $u$ و $v$ است که رأس تکراری (و طبعاً یال تکراری) نداشته باشد. هم‌چنین دنباله‌ی تک جمله‌ای $u$ را مسیری به طول صفر در نظر می‌گیریم.

## دور
در نظریه گراف، یک **دور** (به انگلیسی: *Cycle*) در گراف، مسیری است که رأس ابتدایی و انتهایی آن یکسان باشند.


----------


# درخت
در نظریه گراف، **درخت** (به انگلیسی: *Tree*) گرافی همبند و بدون دور است.

## درخت آزاد
درخت آزاد (به انگلیسی: *Free tree*) درختی است که در آن رأسی به عنوان ریشه مشخص نشده یا به عبارتی یک درخت بدون ریشه است.

## درخت ریشه‌دار
درخت ریشه‌دار (به انگلیسی: *Rooted tree*) درختی است که یک رأس خاص در آن انتخاب شده و آن را ریشه می‌نامیم. ریشه رأسی است که به ازای هر رأس دیگر درخت، مسیری از ریشه به رأس مذکور وجود داشته باشد.

> از این پس در تمامی تعاریف استفاده از عبارت درخت، به معنای درخت ریشه‌دار می‌باشد.

# تعاریف

## گره
به هر رأس از درخت، **گره** (به انگلیسی:*Node*) می‌گویند.

## ریشه
به اولین گره که در رأس درخت قرار دارد، گره‌ی ریشه (به انگلیسی:*Root*) می‌گویند.
